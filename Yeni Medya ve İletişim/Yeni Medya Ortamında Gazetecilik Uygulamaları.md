# Yeni Medya Ortamında Gazetecilik Uygulamaları
Bu ders, çağdaş haberciliğin ve haberciliğin değişen formlarının dijital teknolojinin gelişiminden bağımsız olarak incelenemeyeceği anlayışından yola çıkar. Gazetecilerin ve sosyal medya kullanıcılarının yeni rollerini mercek altına alarak, yeni medya teknolojilerinin gazetecilik ve diğer pratikler üzerindeki etkileri tartışılacaktır.

**Ders boyunca şu sorulara yanıt aranacaktır:**
- Yeni medya ortamında gazetecinin anlam üretimindeki rolü yine belirleyici olarak kalacak mıdır?
- Teknolojilerin gelişimi ile birlikte gazetecilerden beklenen nitelik ve beceriler nelerdir?
- Mobil kültürlerde zaman ve mekânın değişen ilişkisi haberciliği nasıl etkiler?

## Bitirme Koşulları
Ders kapsamında konulara göre alınan sunumların gerçekleştirilmesi, ders içerisindeki akademik tartışmalara katkı sağlanması, sınavdan geçer not alınması ve derse devam zorunluluğunun eksiksiz yerine getirilmesi gerekmektedir.

## Sınavlar ve Projeler
Ders kapsamında uygulanacak değerlendirmeler

- Vize Sınavı %30
- Sunum %30
- Final projesi %40

## Ders İşleniş Biçimi
Yeni Medya Ortamında Gazetecilik Uygulamaları dersi teorik olarak yürütülecektir. Akademik makaleler ve sunumlarla ders sürdürülecektir.

## Ders Çıkışları
Bu dersin sonunda öğrenciler:

Çağdaş habercilik ve dijital teknoloji ilişkisini kavrar.

Gazeteciliğin farklı formlarının, dijital teknolojilerin gelişimiyle nasıl değiştiğini analiz edebilirler.
Yeni medya ortamında gazetecinin rolünü değerlendirir.

Anlam üretiminde gazetecinin rolünün, sosyal medya ve yeni medya platformlarında nasıl yeniden şekillendiğini tartışabilirler.
Teknolojik gelişmelerin gazetecilik becerilerine etkisini açıklar.

Gazetecilerden beklenen yeni nitelikleri ve becerileri tanımlar, mobil kültür ve dijital araçları kullanarak haber üretebilirler.
Sosyal medya ve gazetecilik ilişkisini analiz eder.

Sosyal medya kullanıcılarının ve gazetecilerin yeni medya teknolojileriyle nasıl bir etkileşim içinde olduğunu örneklerle gösterebilirler.
Farklı habercilik türlerinde uzmanlaşır.

Siyaset, ekonomi, spor, magazin, araştırmacı, sağlık, adli ve yorumcu habercilik gibi farklı alanlardaki gazetecilik pratiklerini öğrenir ve uygularlar.
Mobil kültürlerin habercilik üzerindeki etkilerini yorumlar.

Zaman ve mekân kavramlarının mobil teknolojilerle nasıl değiştiğini ve bunun gazeteciliğe etkilerini analiz ederler.
Yeni medya ortamında etik ve sorumluluk bilinci geliştirir.

Dijital platformlarda içerik üretirken etik ilkelere ve gazetecilik sorumluluğuna bağlı kalmayı öğrenirler.